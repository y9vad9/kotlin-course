# Вступ
Моє шануваннячко, любі друзі! Мене звуть Вадим, відсьогодні я вам буду розповідати про Kotlin, тож почнемо з простого: що таке Kotlin, чому саме Kotlin та інше.
### Що таке Kotlin?
**Kotlin** — статично типізована об'єктно-орієнтовна мова програмування і бла-бла-бла. Не будемо вас нудити й перейдемо відразу до основного.
### Чому саме Kotlin?
Перед тим, як розпочати наш екскурс у світ розробки на Kotlin, не завадило б сказати, що ідеальних мов програмування не існує. Ви не зможете вивчити один тільки Kotlin і бути дійсно затребуваним спеціалістом. Кожна мова програмування створена, щоб розв'язувати якусь проблему: починаючи з простоти вивчення і користування, закінчуючи будь-яким іншим інструментарієм. Яку ж проблему вирішує Kotlin — я зараз розповім.

Головна перевага Котліна перед іншими мовами програмування — відірваність від оточення. Котлін без проблем працює в різних екосистемах: *JVM* (де, наприклад, існують такі мови програмування як Java або Scala), Web (вміє компілюватись в JS або WebAssembly), Desktop (компілюється в С++) та на мобільних девайсах (Android, iOS).

Що ж воно таке? Все дуже просто — мова буде плинно допомагати вирішувати різні за напрямком задачі. 
Тобто, вивчаючи Kotlin, ви зможете охопити всі популярні нині платформи. Також це означає, що ви зможете, наприклад, працювати з кодом, що написаний на інших мовах програмування (Desktop — C++; JVM, Android - Java; iOS - Swift / Objective-C і, звичайно, Web - JS / WASM).

Крім того, Котлін дуже простий та консистентний. Давайте ж, перейдемо до справи!
### Як буде будуватись курс?
Якщо я вас все ж зацікавив, розгляньмо, як буде будуватись наш з вами курс.
При вивченні будемо користуватись наступними правилами:
- Створюємо проблему: для того, щоб пояснити, що для чого потрібно, створимо проблему та вирішимо її.
- Теорія: перед тим, як перейти до вирішення, розглянемо теоретичну частину.
- Розв'язуємо задачу: беремо до уваги теорію та розв'язуємо нашу проблему.
- Спробуй сам: залишаємо можливість вам попрактикуватись.

Це головні принципи курсу. Я не буду розповідати щось нове, але постараюсь розповісти зрозуміло.