---
description: Висновок з першого блоку тем
id: conclusion_1
---
# Висновок
У цій частині курсу ми розглянули чимало базових тем, які є вже досить вагомим фактором у вивченні як і котліну,
так і інших мов (оскільки, зазвичай мови не сильно відрізняються в цьому плані, крім, звичайно іншого синтаксису та ідиом).

Перед тим, як перейти до вивчення наступних тем, раджу вам попрактикуватися у вирішенні деяких завдань, які пов'язані з тими, що ми розглянули цього разу.

:::info Завдання №1
Створіть простий калькулятор, що складатиметься з наступного
введення: ціле число, дія (рядок, що може містити +, -, /, *) і
ще одне число з комою.
Приклад введення ('>' означає новий рядок введення):

\> 10

\> -

\> 9.99

0.0099999999999999787
:::

:::info Завдання №2
Створіть програму, що прийматиме число від 1 до 12, яке
відповідає місяцю за його порядковим номером. Надрукуйте на екран
назву місяця та назву сезону.
:::

:::info Завдання №3
Створіть програму, що рахуватиме суму арифметичної
прогресії (суму елементів діапазону від нуля до введеної
величини користувача) без циклів чи рекурсій.
:::

:::info Завдання №4
У змінній min, значення якої ввів користувач, лежить число
від 0 до 59. Визначте, в яку чверть години потрапляє це число (у
першу, другу, третю чи четверту).
При попаданні в якусь четверть годину вивести
відповідне повідомлення.
:::

:::info Завдання №5
Створіть програму, яка перевірить на кратність трьох усі числа від
1 до 100.
:::

:::info Завдання №6
Створіть програму, що виводитиме табличку множення від 1 до 9
використовуючи цикл.
Підказка: необхідно зробити вкладений цикл (цикл у циклі).
:::

:::info Завдання №7
Створіть програму, де користувач має вгадати випадкове число від 1 до 100.
Обмежте кількість спроб до 7 та при кожній невдалій спробі відповідайте користувачу, чи випадкове число більше, чи меньше.
:::


Дуже важливо практикуватися, тому раджу вам зайнятися цим відразу ж після перегляду.
